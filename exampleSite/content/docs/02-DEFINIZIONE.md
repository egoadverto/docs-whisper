---
title: I Valori di Scrum
date: 2024-11-01
draft: false
weight: 2
summary: xxxxxxxxx Syntax highlighting and menus can be configured via `config.toml`.
---
# Definizione di Scrum

Scrum è un framework leggero che aiuta persone, team ed organizzazioni a generare valore attraverso soluzioni adattive per problemi complessi.

In breve, Scrum richiede uno Scrum Master per favorire un ambiente in cui:

1. Un Product Owner ordina il lavoro, relativo ad un problema complesso, in un Product Backlog.
2. Lo Scrum Team trasforma una parte del lavoro in un Increment di valore durante uno Sprint.
3. Lo Scrum Team e gli stakeholders ispezionano i risultati ed adattano il lavoro per lo Sprint successivo.
4. *Si ricomincia dall’inizio*

Scrum è semplice. Provatelo così com'è e valutate se la sua filosofia, teoria e struttura serve a raggiungere i vostri scopi e creare valore. Il framework Scrum è volutamente incompleto e si limita a definire le parti necessarie per implementare la teoria di Scrum. Scrum è fondato sull'intelligenza collettiva delle persone che lo usano. Piuttosto che fornire alle persone istruzioni dettagliate, le regole di Scrum guidano le loro relazioni ed interazioni.

Processi, tecniche e metodi vari possono essere utilizzati all’interno del framework. Scrum ingloba le pratiche esistenti o le rende non più necessarie. Scrum rende visibile l'efficacia relativa dell'attuale gestione, ambiente e tecniche di lavoro affinché i miglioramenti possano essere apportati.