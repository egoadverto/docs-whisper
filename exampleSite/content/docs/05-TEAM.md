---
title: Lo Scrum Team
date: 2024-11-01
draft: false
weight: 5
summary: xxxxxxxxx Syntax highlighting and menus can be configured via `config.toml`.
---
# Lo Scrum Team
L’unità fondamentale di Scrum è un piccolo gruppo di persone, uno Scrum Team. Lo scrum Team è composto da uno Scrum Master, un Product Owner e dai Developer. All’interno dello Scrum Team non ci sono sottogruppi o gerarchie. È un’unità coesa di professionisti concentrati su un unico obiettivo alla volta, il Product Goal.

Gli Scrum Team sono cross-funzionali, ovvero i membri del team hanno tutte le competenze necessarie a creare valore ad ogni Sprint. Sono inoltre autogestiti, cioè decidono al loro interno chi fa cosa, quando e come.

Lo Scrum Team è abbastanza piccolo da essere agile e grande abbastanza per portare a termine un lavoro significativo all’interno dello Sprint, di solito è composto da 10 persone o meno. Si è visto che, in genere, team piccoli comunicano meglio e sono più produttivi. Se i Team Scrum diventano troppo grandi, dovrebbero considerare la possibilità di riorganizzarsi in più Team Scrum coesi, ognuno dei quali concentrato sullo stesso prodotto. Per questo motivo i membri del team dovrebbero condividere lo stesso Product Goal, Product Backlog e Product Owner.

Lo Scrum Team è responsabile di tutte le attività correlate al prodotto come la collaborazione con gli stakeholder, la verifica, la manutenzione, il funzionamento, la sperimentazione, la ricerca, lo sviluppo e qualsiasi altra cosa possa essere richiesta. Sono strutturati e resi autonomi dall’organizzazione nel gestire il loro lavoro. Lavorare in Sprint a un ritmo sostenibile permette di migliorare la concentrazione e la coerenza dello Scrum Team.
L’intero Scrum Team è responsabile nel creare un Increment utile e di valore ad ogni Sprint. Scrum definisce tre specifiche responsabilità all’interno dello Scrum Team: i Developer, il Product Owner e lo Scrum Master.

## I Developer
I Developer sono le persone all’interno dello Scrum Team che hanno il compito di creare qualsiasi aspetto di un Increment usabile ad ogni Sprint.

Le caratteristiche specifiche necessarie ai Developer sono spesso trasversali e varieranno in base al dominio del lavoro. Comunque, i Developer, sono sempre responsabili di:
- creare una pianificazione per lo Sprint, lo Sprint Backlog;
- instillare la qualità aderendo ad una Definition of Done;
- adattare quotidianamente la pianificazione allo Sprint Goal;
-  ritenersi reciprocamente responsabili come professionisti.
## Il Product Owner
Il Product Owner è responsabile nel massimizzare il valore del prodotto risultante dal lavoro svolto dallo Scrum Team. Come questo venga fatto può variare molto dall’organizzazione, dagli Scrum Team e dagli individui.

Il Product Owner è anche responsabile per l’effettiva gestione del Product Backlog, che include:
- sviluppare e comunicare esplicitamente il Product Goal;
- creare e comunicare chiaramente gli elementi del Product Backlog;
- ordinare gli elementi del Product Backlog;
- assicurarsi che il Product Backlog sia trasparente, visibile e chiaro.

Il Product Owner può fare tutte le attività sopra indicate oppure può delegare l’incarico ad altri. Tuttavia, il Product Owner ne rimane il responsabile.

Affinchè i Product Owner possano agire con successo all’interno dell’organizzazione tutti devono rispettare le loro decisioni. Queste decisioni sono visibili nei contenuti e nell’ordine delle priorità del Product Backlog e attraverso l’ispezione dell’Increment durante la Sprint Review.

Il Product Owner è una singola persona e non un gruppo. il Product Owner può esprimere la volontà di diversi stakeholder nel Product Backlog. Coloro che volessero modificare il Product Backlog possono farlo provando a convincere il Product Owner.
## Lo Scrum Master
Lo Scrum Master è responsabile di promuovere Scrum così com’è definito nella Guida Scrum. Per far questo egli aiuta tutti a comprendere la teoria e le pratiche Scrum, sia all’interno dello Scrum Team che all’interno dell’organizzazione.

Lo Scrum Master è responsabile dell’efficacia dello Scrum Team. Questo viene fatto permettendo allo Scrum Team di migliorare le proprie pratiche, definite nel framework Scrum.

Gli Scrum Master sono dei veri leader al servizio dello Scrum Team e dell’organizzazione in generale.

Lo Scrum Master offre un servizio allo Scrum Team in diversi modi, fra i quali:
- allenare i membri del team all’autogestione e alla cross-funzionalità;
- aiutare lo Scrum Team a concentrarsi nel creare Increment di grande valore che incontrino la Definition of Done;
- causare la rimozione degli impedimenti ai progressi dello Scrum Team;
- assicurare che tutti gli eventi Scrum siano svolti in maniera positiva, produttiva e che siano mantenuti entro i limiti temporali (timebox).

Lo Scrum Master fornisce un servizio al Product Owner in diversi modi, fra i quali:
- aiutarlo nel trovare tecniche per la definizione efficace del Product Goal e per la gestione del Product Backlog;
- aiutare lo Scrum Team a comprendere il bisogno di elementi del Product Backlog chiari e concisi;
- aiutare a stabilire una pianificazione empirica del prodotto per un contesto complesso;
- facilitare la collaborazione con gli stakeholder se richiesto o necessario.

Lo Scrum Master fornisce un servizio all'organizzazione in diversi modi, fra i quali:
- guidare, formare ed assistere l’organizzazione nell’adozione di Scrum;
- pianificare e consigliare l’implementazione di Scrum all’interno dell’organizzazione;
- aiutare i dipendenti e gli stakeholder a comprendere ed attuare un approccio empirico per il lavoro complesso;
- rimuovere le barriere fra gli stakeholder e gli Scrum Team.