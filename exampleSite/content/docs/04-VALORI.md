---
title: I Valori di Scrum
date: 2024-11-01
draft: false
weight: 4
summary: xxxxxxxxx Syntax highlighting and menus can be configured via `config.toml`.
---
# I Valori di Scrum
Il successo nell'impiego di Scrum dipende dalla capacità delle persone di diventare più abili a vivere cinque valori:

***Impegno, Focus, Apertura, Rispetto e Coraggio***

Lo Scrum Team si impegna a raggiungere i propri obiettivi, nonché a supportarsi reciprocamente. Il loro focus principale è sul lavoro oggetto dello Sprint, con l’obiettivo di ottenere il miglior progresso possible verso questi traguardi. Lo Scrum Team e gli stakeholder sono aperti nei confronti del lavoro e delle sfide. I membri dello Scrum Team si rispettano reciprocamente come persone capaci ed indipendenti e vengono a loro volta rispettate come tali dalle persone con le quali lavorano. I membri dello Scrum Team hanno il coraggio di fare la cosa giusta e di lavorare su problemi difficili.

Questi valori indicano la direzione allo Scrum Team in merito al loro lavoro, azioni e comportamenti. Le decisioni prese, i passi effettuati ed il modo con il quale Scrum è impiegato dovrebbero rafforzare ulteriormente questi valori, non certo sminuirli o pregiudicarli. I membri dello Scrum Team imparano ed esplorano tali valori nel lavorare con gli eventi e gli artefatti di Scrum. Quando questi valori sono incarnati dallo Scrum Team e dalle persone che lavorano con loro, i pilastri empirici di Scrum - trasparenza, ispezione e adattamento - prendono vita, creando fiducia.