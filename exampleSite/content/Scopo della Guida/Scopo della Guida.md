---
title: "Scopo della Guida Scrum"
date: {{ .Date }}
draft: false
weight: 100
---

Abbiamo sviluppato Scrum nei primi anni '90. Abbiamo scritto la prima versione della Guida Scrum nel 2010 per aiutare le persone di tutto il mondo a capire Scrum. Da allora abbiamo fatto evolvere la Guida attraverso piccoli aggiornamenti funzionali. Insieme, la sosteniamo.

La Guida Scrum contiene la definizione di Scrum. Ogni elemento del framework serve uno scopo specifico che è essenziale al valore complessivo e ai risultati realizzati con Scrum. Cambiare il design di base o le idee di Scrum, tralasciando elementi, o non seguendo le regole di Scrum, nasconde i problemi e limita i benefici di Scrum stesso, rendendolo addirittura potenzialmente inutile.

Seguiamo l'uso crescente di Scrum all'interno di un mondo sempre più complesso. Siamo onorati di vedere che Scrum viene adottato in molti settori caratterizzati da un lavoro essenzialmente complesso, al di là dello sviluppo di prodotti software in cui Scrum ha le sue radici. Man mano che l'uso di Scrum si diffonde, sono gli sviluppatori, i ricercatori, gli analisti, gli scienziati e gli altri specialisti coloro che svolgono effettivamente il lavoro. In Scrum usiamo la parola "developers" (sviluppatori N.d.t.) non per escludere, ma per semplificare. Se ottenete valore da Scrum, considerate voi stessi inclusi.

Durante l’uso di Scrum si possono trovare, applicare e concepire modelli, processi ed intuizioni che si adattano al framework Scrum come descritto in questo documento. La loro descrizione va oltre lo scopo della Guida Scrum, perché sono sensibili al contesto e differiscono molto tra i diversi impieghi di Scrum.
Tali strategie da utilizzare all'interno del framework Scrum variano considerevolmente e sono descritte altrove.

Ken Schwaber e Jeff Sutherland - Novembre 2020 
